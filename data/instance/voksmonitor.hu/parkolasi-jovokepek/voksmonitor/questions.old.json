[
  {
    "id": "978eabc6-4b90-42bd-8779-bdd1a4273239",
    "title": "Ukrajna",
    "statement": "Ukrajnának!",
    "detail": "Az uniós vezetők 2023 decemberében úgy határoztak, hogy megkezdődhetnek a csatlakozási tárgyalások Ukrajnával. Egyesek szerint Ukrajnát megilleti az EU-s tagság, mert történelmileg Európához tartozik és hősiesen ellenállt az orosz agressziónak, ráadásul új lehetőségek rejlenek egy ekkora területű és lakosságú ország csatlakozásában. Mások szerint nem érdeke az EU-nak Ukrajna csatlakozása, mert az ország politikailag és gazdaságilag instabil, felzárkóztatása jelenleg felbecsülhetetlen költségekkel jár az uniós tagállamok számára. ",
    "tags": [
      "Külpolitika"
    ]
  },
  {
    "id": "e406e6aa-f9ba-4667-b7ba-d21527df7f2d",
    "title": "Szakképzett munkavállalók bevándorlása",
    "statement": "A szakképzett munkavállalók számára könnyebbé kell tenni a bevándorlást az Európai Unióba.",
    "detail": "Az Európai Unión belül több szektorban (egészségügy, informatika, szolgáltatások stb.) is munkaerőhiány van, és magasan képzett munkaerőre lenne szükség. Az EU-n kívülről történő bevándorlás könnyítését támogatók szerint ezzel az intézkedéssel javítani lehetne az EU versenyképességét. Mások szerint a munkaerőhiányt EU-n belül kellene orvosolni, például megfelelő képzéssel vagy jobb bérekkel.",
    "tags": [
      "Migráció"
    ]
  },
  {
    "id": "fe511b84-e29e-441d-ac17-efcaa2c3d592",
    "title": "Atomenergia",
    "statement": "Az EU-nak továbbra is fenntartható energiaforrásként kell elismernie az atomenergiát.",
    "detail": "Egyesek szerint az atomenergia termelése alacsony CO2 kibocsátással jár, a szél- és napenergia-erőművekkel szemben folyamatosan tud nagy mennyiségben energiát termelni, miközben olcsóbb üzemeltetni, mint a szén- vagy gázerőműveket. Mások szerint az atomerőművek felépítése rendkívül költséges és veszélyes, ha pedig baleset történik, akkor felmérhetetlen károkat okoz. Ezen kívül problémát jelent az atomhulladék tárolása is.",
    "tags": [
      "Környezet és energia"
    ]
  },
  {
    "id": "f59aab98-8e63-4640-a47a-189f0e5acd0e",
    "title": "Támogatások elosztása",
    "statement": "Az uniós támogatások egy részéről ne a nemzeti kormányok, hanem a tagállamok önkormányzatai rendelkezzenek.",
    "detail": "Egyesek szerint a helyi önkormányzatoknak nagyobb hatáskört kell biztosítani, mert a helyben élők tudják leginkább, hogy milyen problémáik és szükségleteik vannak. Mások szerint ez a közigazgatás hatékonyságának csökkenésével járna és számos tagállamban már jelenleg is nehézséget okoz a támogatások megfelelő minőségű és tempójú elköltése.",
    "tags": [
      "Kohéziós politika"
    ]
  },
  {
    "id": "31b15684-14b0-40f3-8f60-ba3bdd8509ae",
    "title": "Uniós források befagyasztása",
    "statement": "Az EU jogállamisággal kapcsolatos költségvetési intézkedései, melyek a Magyarországnak járó uniós források befagyasztását célozzák, igazságtalanok.",
    "detail": "Az EU 2022-ben a Magyarországnak járó EU-s források egy jelentős részét rendszerszintű korrupcióra és az igazságszolgáltatás függetlenségével kapcsolatos problémákra hivatkozva befagyasztotta. Az intézkedés támogatói szerint szükséges volt az eljárás, mert a kormány éveken keresztül motorja volt az EU-s pénzek eltérítésének, és a forrásokat gazdaságfejlesztés helyett klientúraépítésre használta. Mások szerint a pénzek Magyarországnak járnak, az intézkedések pedig elsősorban nem a kormányt sújtják, hanem a magyar gazdaságnak és a magyar embereknek ártanak.",
    "tags": [
      "Költségvetés"
    ]
  },
  {
    "id": "a3ea50bc-3b67-48ca-9207-d4ec4775ed0e",
    "title": "Versenyképesség növelése",
    "statement": "Az uniós kohéziós források nagy részét digitalizációra és oktatásra kell fordítani a EU versenyképességének növelése érdekében.",
    "detail": "A kezdeményezés támogatói szerint elképzelhetetlen a lemaradtottabb térségek felzárkóztatása jobb oktatás és a digitalizáció gyorsítása nélkül. Szkeptikus hangok szerint a fenti célok valójában az EU globális versenyképességét szolgálják, és nem képesek olyan térségek felzárkóztatására, ahol jelentős az alapvető infrastruktúra hiánya, az elvándorlás és a jövedelmi lemaradottság. Ezeken a helyeken sokkal reálisabb például az iparon és a mezőgazdaságon keresztüli felzárkóztatás.",
    "tags": [
      "Kohéziós politika"
    ]
  },
  {
    "id": "a77a3ffa-f1d1-4009-8e63-29854c2715f8",
    "title": "EP-választás",
    "statement": "Az EP választáson a nemzeti lista helyett európai pártokra lehessen szavazni.",
    "detail": "Mivel az EP képviselői egyazon intézmény döntéshozói, vannak, akik szerint szükségtelen a választási lehetőséget az egyes tagállamok pártjaira korlátozni. Az országokon átívelő listák erősítenék az integrációt és nem írnák felül a választásokon a tagállami belpolitikai, illetve az EU-s közpolitikai kérdéseket. Ellenzői szerint a javaslat gyengítené a tagállami érdekképviseletet, jelentősen megemelné a belépési küszöböt az új politikai mozgalmak számára, ráadásul nehéz lenne kiigazodni a többszáz jelöltet tartalmazó listák között.",
    "tags": [
      "Intézmények"
    ]
  },
  {
    "id": "143d7fe4-6ed7-4f99-be75-86410ca6a191",
    "title": "Nyilvános cégadatok",
    "statement": "Az unió szabályozza, hogy legyen nyilvánosan elérhető minden uniós tagállamban bejegyzett cég tényleges tulajdonosa.",
    "detail": "A tényleges tulajdonosok nyilvánosságra hozatala segíthet az átláthatóság és az üzleti tevékenységek integritásának növelésében. Ezáltal csökkenthetők az adóelkerüléssel kapcsolatos kockázatok, valamint megelőzhetők az illegális tevékenységek, például a szervezett bűnözés által történő pénzmosás és más bűncselekmények. Az intézkedés segíthet a korrupció elleni harcban is. Ha a cégek tulajdonosi struktúrája nyilvános, könnyebb nyomon követni az esetleges összefonódásokat és korrupciós gyakorlatokat. Az átláthatóság növeli a befektetői bizalmat is. Mások szerint a cégtulajdonosok személyes adatainak nyilvánosságra hozatala sérti a magánélet védelmét, akik így bűnözők célpontjává válhatnak. Egyes vállalkozások versenyhátrányba kerülhetnek, ha a tényleges tulajdonosok nyilvánosak, míg a versenytársak adatai nem. Ez a verseny torzulásához vezethet a piacon, különösen azokban az iparágakban, ahol a tulajdonosi struktúra kulcsfontosságú lehet a versenyképesség szempontjából.",
    "tags": [
      "Átláthatóság"
    ]
  },
  {
    "id": "1892f2a0-15b1-4a87-b1ee-3ea2bfe62807",
    "title": "EU-n kívüli befektetések",
    "statement": "Az EU-n kívüli befektetők részesedését a stratégiai ágazatokban működő európai vállalatokban jobban kell korlátozni.",
    "detail": "Egyesek szerint a külfüldröl áramló befektetések serkentik az Európai Unió gazdaságának növekedését és az innovációt. Mások szerint a külföldi befektetéseket átvilágító mechanizmus nem működik megfelelően, így a (biztonsági) kockázattal járó, potenciálisan káros befektetések észrevétlenek maradnak.",
    "tags": [
      "Gazdasági ügyek és monetáris politika"
    ]
  },
  {
    "id": "b4cc4b7f-8791-46a3-8aa5-b29eb53b6e20",
    "title": "Uniós támogatások kedvezményezettjei",
    "statement": "Az Európai Bizottság tegye közzé az uniós támogatások kedvezményezettjeire vonatkozó részletes adatokat, hogy azok a tagállami közzététel minőségétől függetlenül egységesen elérhetőek legyenek. ",
    "detail": "Támogatói szerint a részletes adatok közzététele elősegíti az átláthatóságot és lehetővé teszi a nyilvánosság és az érintett felek számára, hogy megismerjék, hogy mely szervezetek vagy vállalkozások kapnak uniós támogatást, és milyen célokra. Ez növelheti az uniós pénzek felhasználásának nyomonkövethetőségét. Az átláthatóság és a nyilvános adatok elérése segíthet az uniós támogatásokkal kapcsolatos visszaélések és a korrupciós esetek felderítésében és megelőzésében is. Ellenzői szerint ezen adatok gyűjtése és publikálása a tagállamok hatásköre. Ráadásul a részletes adatok összegyűjtése és közzététele jelentős bürokratikus terhet jelenthet mind az uniós, mind a tagállami intézmények számára. ",
    "tags": [
      "Átláthatóság"
    ]
  },
  {
    "id": "0d3a8497-58df-4570-bc67-53f5594b9da8",
    "title": "Magyarország kilépése",
    "statement": "Magyarország lépjen ki az Európai Unióból.",
    "detail": "Egyesek szerint Magyarország az EU tagságával elveszítette tényleges függetlenségét és szuverenitását. Az EU tagsággal járó szabályok és kötelezettségek korlátozzák Magyarország gazdasági mozgásterét. Azt is mondják, hogy például a közös migrációs politikára való törekvés veszélyezteti Magyarország biztonságát és etnikai homogenitását. Mások úgy érvelnek, hogy az EU-tagság soha nem látott gazdasági stabilitást és fejlődést hozott Magyarországnak, beleértve az uniós támogatásokat, a közös piachoz való hozzáférést és az uniós befektetéseket. Az EU-tagság biztosítja a jogvédelem és az alapvető szabadságok védelmét Magyarországon, beleértve az emberi jogokat és a jogállamiságot. A szabad munkavállalás és utazás történelmi vívmány, az élet ma már elképzelhetetlen ezek nélkül.",
    "tags": [
      "EU-tagság"
    ]
  },
  {
    "id": "dbf25651-c031-47ca-9fa7-c47138b7f56e",
    "title": "Dezinformációk",
    "statement": "A közösségi médiavállalatoknak szabadon kell dönteniük arról, hogyan kezelik a platformjukon megjelenő álhíreket.",
    "detail": "Egyesek szerint az uniós szintű szabályozás, ami az online platformokra és a nagy keresőmotorok tevékenységére vonatkozik, nagyobb védettséget nyújt az álhírekkel és jogellenes tartalmakkal szemben és hozzájárul a személyiségi jogok fokozottabb védelméhez az online térben. Mások szerint a médiavállalatoknak a saját, és nem uniós szabályozás alapján kellene fellépniük az álhírterjesztés ellen. Szerintük veszélyes precedens lenne, ha az EU ilyen mértékig beavatkozna a privát cégek működésébe. Vannak, akik a szólásszabadság korlátozásától tartanak az ilyen intézkedések hatására.",
    "tags": [
      "Fogyasztóvédelem"
    ]
  },
  {
    "id": "d5bb5b9d-b5bf-4404-adae-c166c0c00026",
    "title": "Bizottsági elnök választása",
    "statement": "Az Európai Bizottság elnökét az uniós polgárok közvetlenül válasszák meg.",
    "detail": "A Bizottság elnökét jelenleg az európai választásokat követően az Európai Parlament hagyja jóvá ötéves időtartamra, az Európai Tanács (tagállamok) jelölése alapján. Egyesek szerint az Európai Bizottság elnökét közvetlenül kellene megválasztani, mert így a pozíció nagyobb legitimitással bírna, az uniós polgárok pedig nagyobb befolyást tudnának gyakorolni az unió működésére. Mások szerint megfelelő a jelenlegi rendszer, amely a tagállami vezetők minősített többségére épít. ",
    "tags": [
      "Intézmények"
    ]
  },
  {
    "id": "98dd7b51-6188-4d0f-b972-12cf41eacc04",
    "title": "Munkavállalói és szociális jogok",
    "statement": "A munkavállalói és szociális alapjogokat nem tagállamonként, hanem uniós szinten kell szabályozni.",
    "detail": "A 2017-ben elfogadott Szociális Jogok Európai Pillére a közös európai szociális modell elemeit tartalmazza. Ezek közé tartozik többek között a biztonságos és rugalmas foglalkoztatás, a munka és magánélet közti egyensúly, a szociális védelem, a dolgozók tájékoztatása. A cselekvési terv jelenleg feladatokat javasol a tagállamoknak, amihez anyagi támogatást is nyújt, de kötelező érvényű szabályozás nem lépett életbe. Egyesek szerint a hatékonyan működő jóléti rendszer kiépítéséhez uniós szabályozásra lenne szükség, mások szerint viszont a célkitűzések végrehajtása tagállami feladat.",
    "tags": [
      "Jogok"
    ]
  },
  {
    "id": "197c00e0-94b8-4d0c-859b-4cc9ddf1682a",
    "title": "Nyugat-balkáni bővítés",
    "statement": "Az EU bővítéspolitikája akkor lesz sikeres, ha a hat nyugat-balkáni ország (Albánia, Bosznia-Hercegovina, Montenegró, Észak-Macedónia, Koszovó és Szerbia) európai integrációja minél hamarabb megvalósul.",
    "detail": "A nyugat-balkáni bővítés támogatói szerint az Európai Unió geopolitikai szempontból megerősödne, mert új befektetési lehetőségeket, gazdasági és energetikai kapcsolatokat, illetve stratégiai jelentőségű ellátási láncokat tudna magához vonzani. A bővítést ellenzők szerint viszont a nyugat-balkáni régió felzárkóztatása túl költséges és az EU bővítése helyett inkább a mélyítésre kellene fókuszálni. ",
    "tags": [
      "EU bővítés"
    ]
  },
  {
    "id": "1307d060-9169-4d89-9535-3efde240613d",
    "title": "Esemény utáni tabletta",
    "statement": "Helyes, hogy létezik egységes uniós ajánlás arra vonatkozólag, hogy az esemény utáni tabletta minden tagállamban recept nélkül hozzáférhető legyen. ",
    "detail": "26 uniós tagállam már eltörölte a sürgősségi fogamzásgátlók vénykötelességét, így Magyarország (szembemenve a 2015-ös EU-s, de nem kötelező erejű ajánlással, amit az Európai Gyógyszerügynökség javaslata alapján fogadtak el) marad az egyedüli uniós tagállam, ahol továbbra is receptköteles a tabletta. ",
    "tags": [
      "Egészségügy"
    ]
  },
  {
    "id": "96fedda9-0a6f-40a9-9cb7-4444de9322f1",
    "title": "Protekcionizmus",
    "statement": "Az EU tegyen lépéseket annak érdekében, hogy csökkenjen a Kínából importált áru és technológia mennyisége.",
    "detail": "A kínai import csökkentése mellett érvelők szerint a Kínából származó áruk és technológia biztonsági kockázatokat jelenthetnek az EU számára, és az olcsó termelés következtében az európai gyártók versenyhátrányba kerülnek, ami az európai ipar visszaszorulásához vezet. Az EU-nak ezentúl törekednie kell a gazdasági függőség csökkentésére más térségektől, hogy alacsony legyen a kívülről érkező gazdasági válságok kockázata. Akik az ötlet ellen érvelnek, úgy gondolják, hogy a Kínából érkező import termékek gyakran olcsóbbak és nagyobb választékot kínálnak az európai fogyasztóknak. Egy esetleges korlátozás gyengíti a versenyt, csökkenti az innovációs kényszert és az európai ipar technológiai lemaradásához vezet.",
    "tags": [
      "Belső piac és versenyszabályok"
    ]
  },
  {
    "id": "54cf7cc8-f0d4-4402-a150-667ac2b7db52",
    "title": "Globális minimumadó",
    "statement": "Az EU vezesse be a globális minimumadót és szüntesse meg az EU-n belüli adóparadicsomokat.",
    "detail": "Egyesek szerint a globális minimumadó bevezetése nem uniós, hanem nemzeti hatáskörbe tartozik és versenyhátrányt okozhat az EU-nak és a tagállamoknak is. Mások szerint kulcsfontosságú az egyenlő versenyfeltételek biztosítása az összes uniós tagállamban, illetve a nemzetközi cégek általi adóoptimalizálás megnehezítése is.",
    "tags": [
      "Gazdasági ügyek és monetáris politika"
    ]
  },
  {
    "id": "c93b7864-9f4c-485d-a148-587f270ba320",
    "title": "Szankciók",
    "statement": "Szükség van az Oroszországgal szembeni szankciók fenntartására.",
    "detail": "Az EU az Ukrajna elleni invázióra válaszul szankciókat vezetett be Oroszországgal szemben. Emellett az EU intézkedéseket fogadott el azzal a céllal, hogy jelentősen meggyengítse Oroszország gazdaságát, és korlátozza hadviselési képességét. Egyesek szerint a további szankciók az EU-s tagállamok számára nagyobb károkat okoznának, míg mások szerint a további szankciók képesek lennének Oroszország háborús törekvéseit korlátozni.",
    "tags": [
      "Külpolitika"
    ]
  },
  {
    "id": "9d7753f9-e6c8-4d9b-84b8-cd37a1fc910f",
    "title": "Vámok és mennyiségi korlátozások felfüggesztése",
    "statement": "Helyes, hogy az EU felfüggesztette az ukrajnai termékekre kiszabott vámokat és mennyiségi korlátozásokat.",
    "detail": "A vámok felfüggesztése mellett érvelők szerint a kereskedelmi korlátozások és az árverseny hiánya miatt az EU-s agrártermékek árai növekednek, ami az élelmiszerárak növekedésével jár és a lakosságot sújtja. Fontos szempont Ukrajna segítése is, hogy ne omoljon össze a gazdasága a háború alatt. Az importadók felfüggesztésének ellenzői szerint a vámok védik a tagállamok mezőgazdaságát és az európai piacot a rázúduló olcsó ukrán termékekkel szemben. ",
    "tags": [
      "Belső piac és versenyszabályok"
    ]
  },
  {
    "id": "9d4570c9-3d7b-440b-964a-42f6ee209af3",
    "title": "Akkumulátorgyárak",
    "statement": "Európai uniós szinten szigorítani kell az akkumulátorgyárak környezetvédelmi és munkavédelmi szabályait.",
    "detail": "Az elmúlt években jelentősen megnövekedett a világban az akkumulátorok iránti igény. Az EU-ban számos új akkumulátorgyár épül, amelyek veszélyes vegyi üzemek. Egyesek szerint a hatályos szabályok nem írnak elő elég szigorú feltételeket az akkugyártók számára, és a szabályok megsértésére sincsenek megfelelő szankciók. Mások szerint megfelelő, más térségekhez képest kifejezetten szigorú az akkugyártás szabályozása az EU-ban. A további szigorítások feleslegesen drágítanák a termelést és rontanák az EU versenyképességét ezen a területen.",
    "tags": [
      "Környezetvédelem"
    ]
  },
  {
    "id": "6b47e1b0-3afe-485b-bd2b-428c74f9849f",
    "title": "Európai Bíróság ítéleteinek végrehajtása",
    "statement": "Az Európai Bíróság ítéleteinek végre nem hajtását szigorúbban kell szankcionálni.",
    "detail": "Az Európai Unió Bíróságának ítéleteit a tagállamoknak végre kell hajtaniuk, de számos tagállamban problémát jelent ezek figyelmen kívül hagyása. Egyesek szerint szigorúbb szankciók bevezetésével (pl. komolyabb bírságok, támogatások felfüggesztése, tagállam jogainak korlátozása) szükséges fellépni az ilyen esetekben. Mások szerint a további szankcionálás helyett párbeszéddel, az ítéletek fokozatos végrehajtására való ösztönzéssel kellene elérni azok végrehajtását.",
    "tags": [
      "Intézmények"
    ]
  },
  {
    "id": "1cbc2791-3803-4688-91e5-3f8c357593a5",
    "title": "Erasmus+ ösztöndíjak",
    "statement": "A kevesebb anyagi erőforrással rendelkező hallgatóknak magasabb Erasmus+ ösztöndíjat kell kapniuk, mint a több forrással rendelkező hallgatóknak.",
    "detail": "Az Erasmus+ ösztöndíj nem mindenkinek elegendő ahhoz, hogy részt vehessen a programban. Egyesek szerint indokolt lenne a rászoruló diákoknak magasabb támogatást adni. Mások szerint az a fontos, hogy ugyanakkora összegből minél több hallgató vegyen részt a programban.",
    "tags": [
      "Oktatás"
    ]
  },
  {
    "id": "3f887b1b-a568-46c3-aac8-ba28533ff3df",
    "title": "Lakhatás",
    "statement": "Az uniós források egy részét megfizethető lakhatási lehetőségekre és bérlakásokra kell fordítani.",
    "detail": "Az állami lakóingatlan-beruházások számában Európa szerte visszaesés történt, a szociális lakhatás pedig gyakran alulfinanszírozott. A piaci alapú (bér)lakások árai egyre magasabbak (ráadásul Magyarországon az áremelkedés európai összehasonlításban kiemelkedő), emiatt sokan nem tudnak önálló háztartást létesíteni, költözésre és/vagy ingázásra kényszerülnek. Mindez egyesek szerint indokolja, hogy a lakhatás terén az uniós országok kormányai nagyobb szerepet vállaljanak, és az EU-s közpolitikában is hangsúlyosabb legyen a lakhatás ügye. Mások szerint más területeken nagyobb szükség van uniós forrásokra, a piac képes megfelelően reagálni az ingatlanok iránti keresletre, ráadásul az állami beruházások kiszorítják a piaci befektetőket; ezért az állam feladata csak az, hogy kedvező szabályozással segítse befektetőket.",
    "tags": [
      "Szociális ügyek"
    ]
  },
  {
    "id": "9cf68d19-24d0-4d23-b93f-88e1c2e865db",
    "title": "Eutanázia",
    "statement": "Az Európai Unió ösztönözze minden tagállamban az (aktív) eutanázia lehetőségének megteremtését.",
    "detail": "Sokak szerint az embernek joga van rendelkezni a saját élete felett. Az értelmetlen szenvedés megszüntetéséhez, így a méltó halálhoz való jog mindenkit meg kell, hogy illessen. Mások szerint az élet szentsége elsőbbséget élvez az önrendelkezés jogával szemben. Esetenként szoktak azzal is érvelni, hogy az aktív eutanázia visszaélésre is lehetőséget ad, például hozzátartozók nyomásgyakorlása esetén. ",
    "tags": [
      "Jogok"
    ]
  },
  {
    "id": "0425439c-6db4-4097-816b-dd4b6b3fba23",
    "title": "Európai Munkaügyi Hatóság",
    "statement": "Az Európai Munkaügyi Hatóság legyen jogosult arra, hogy büntetéseket szabjon ki a vállalatokra a munkabér- és szociális dömping miatt.",
    "detail": "Egyesek szerint az EU-ban történő szabad munkavállalással indokolt lenne a dolgozók jogainak védelmét is egységesebbé tenni, illetve tagállamokon átívelően betartatni. A javaslat ellenzői szerint az intézkedés tovább csorbítaná a tagállamok önállóságát, és az uniós bürokrácia növekedésével járna. ",
    "tags": [
      "Intézmények"
    ]
  },
  {
    "id": "0bc106da-f89b-47b8-b4dd-b8fa3ef5f9d0",
    "title": "Euró bevezetése",
    "statement": "Az euró mielőbbi bevezetése Magyarország érdekét szolgálja.",
    "detail": "Az euró jelenleg 20 EU tagállam közös pénzneme, sőt az EU-n kívül is használják. Ausztriában, a balti államokban, Szlovéniában és Szlovákiában is euróval fizetnek már. Magyarország az uniós csatlakozási szerződés aláírásakor vállalta, hogy a jövőben bevezeti a közös valutát, de konkrét dátumot nem határoztak meg. Egyesek szerint az euróövezethez való csatlakozás növelné Magyarország gazdasági stabilitását és versenyképességét. Mások szerint pont, hogy csökkenne a versenyképesség az önálló pénzügypolitika feladásával.",
    "tags": [
      "Gazdasági ügyek és monetáris politika"
    ]
  },
  {
    "id": "4591b1f7-304d-486a-a346-c18c9c08a254",
    "title": "Tagállami vétó",
    "statement": "Az EU hatékonyabb működése érdekében el kell törölni a nemzeti vétó lehetőségét a döntéshozatali folyamatokban.",
    "detail": "AZ EU Tanács döntéshozatali mechanizmusának reformjával kapcsolatban időről időre felmerül az egyhangúsági követelmény (pl. egyes külpolitikai döntéseknél), vagyis a tagállmi vétó megszüntetésének kérdése. Egyesek szerint ez a tagállamok nemzeti önrendelkezésének korlátozását jelentené. Mások szerint a vétójog megszüntetése megkönnyítené a döntéshozatalt és hatékonyabbá tenné az EU-t.",
    "tags": [
      "Intézmények"
    ]
  },
  {
    "id": "ea669694-4d30-4380-8a81-016475ed1c4f",
    "title": "EU-s előírások",
    "statement": "Az unió zöldpolitikája, a műtrágya és növényvédőszerek használatát korlátozó szigorú EU-s előírások ártanak a mezőgazdasággal foglalkozó embereknek.",
    "detail": "A szigorú előírások, például a műtrágyák és növényvédőszerek használatát korlátozó szabályok következtében a termelés költségei emelkedhetnek. Ez különösen a kis- és közepes méretű gazdaságokra nehezedhet. Az EU-n kívül más országok lehetnek kevésbé szigorúak a növényvédőszerek és műtrágyák használatát illetően. Ez versenyhátrányhoz vezethet az európai mezőgazdasági termelők számára. Azonban a szigorú előírások célja a környezeti és egészségügyi kockázatok minimalizálása, amelyekkel a műtrágyák és növényvédőszerek használata járhat. Ez hosszú távon hozzájárulhat a környezet és a természeti erőforrások védelméhez, a fenntartható mezőgazdasági gyakorlatok előmozdításához.",
    "tags": [
      "Agrárpolitika"
    ]
  },
  {
    "id": "2f9fe59a-c603-406b-a596-e51fc5e70cf7",
    "title": "Kis- és közepes gazdaságok támogatása",
    "statement": "Az EU közös agrárpolitikájának a jelenlegihez képest jobban kellene támogatnia a kis-és közepes gazdaságokat a nagy, extenzív gazdálkodást folytató farmokkal szemben.",
    "detail": "A kis- és közepes méretű gazdaságok sokszínűséget hoznak a mezőgazdasági termelésbe. A KAP (közös agrárpolitika) támogatásaival segíthet abban, hogy ezek a gazdaságok fenntartsák és növeljék diverzifikált termelésüket, ami hozzájárulhat a vidéki gazdaságok ellenállóbbá tételéhez az éghajlatváltozás és más váratlan kihívások esetén. Egyesek szerint azért is érdemes ezeket a kis- és közepes méretű gazdaságokat támogatni, mert gyakran fenntarthatóbb gazdálkodási gyakorlatokat alkalmaznak, mint a nagyobb mezőgazdasági szereplők, továbbá nagyobb eséllyel termelnek a helyi piacra. A kis- és közepes gazdaságok hangsúlyosabb támogatását ellenzők szerint a nagyobb gazdaságok hatékonyabban termelnek, ami alacsonyabb költségeket és alacsonyabb árakat eredményezhet a fogyasztók számára. A globális piacokon való versenyképesség megőrzése érdekében az európai mezőgazdaságnak hatékonynak és innovatívnak kell lennie és a nagyobb szereplők nagyobb eséllyel versenyképesebbek.",
    "tags": [
      "Agrárpolitika"
    ]
  },
  {
    "id": "fbedd4d0-35c0-4751-8d28-76bad48bb229",
    "title": "Európai Egyesült Államok",
    "statement": "Az EU-nak a tagállamok föderációjává kell válnia.",
    "detail": "Egyesek szerint az Európai Unió csak valódi szövetségi állammá válva, közös kül- és biztonságpolitikával, valamint központi fiskális politikával tud hatékonyan válaszolni a globális kihívásokra (klímaváltozás, geopolitikai feszültségek, versenyképesség csökkenése). Mások szerint a nemzetek identitásképző ereje nem leváltható és az egyenlő nemzetállamok együttműködése képes kezelni a felmerülő kihívásokat. ",
    "tags": [
      "Intézmények"
    ]
  },
  {
    "id": "c7347b52-7e5d-4f1b-8ef5-a5a53fd78812",
    "title": "Tiltott állami támogatások",
    "statement": "Az állami támogatások tiltását kijátszó tagállamokat szigorúbban kéne büntetni.",
    "detail": "Jelenleg az EU főszabály szerint tiltja a cégeknek juttatott állami támogatásokat (pénzbeli támogatás, adókedvezmény, kedvezményes állami hitelek), de sok a kivétel és a szabályok kijátszhatóak. Egyesek szerint nagyobb szabadságot kellene a tagállamoknak biztosítani, hogy milyen ágazatokat támogatnak (pl: autógyártás, akkumulátor-gyártás, stb). Mások szerint szigorúbban be kellene tartatni a szabályokat, hogy érvényesüljenek az egyenlő versenyfeltételek a közös piacon. ",
    "tags": [
      "Belső piac és versenyszabályok"
    ]
  },
  {
    "id": "c4569cc0-824a-4fa8-9eea-da5fc9cc315c",
    "title": "Európai Ügyészség",
    "statement": "Magyarország helyesen teszi, hogy nem csatlakozik az Európai Ügyészséghez.",
    "detail": "Az Európai Ügyészség az EU pénzügyi érdekeit sértő bűncselekményekkel kapcsolatos nyomozással, a vádhatósági eljárások lefolytatásával és az elkövetők bíróság elé állításával megbízott független uniós szerv. Lengyelországgal idén 23-ra nő a csatlakozó tagállamok száma. A kezdeményezés támogatói szerint az EU-s ügyészséghez való csatlakozással hatékonyabbá válik az uniós pénzeket érintő visszaélések felderítése, és olyan államokban is eredményesebbek lesznek a nyomozások, ahol megkérdőjelezhető a bűnüldözés hatékonysága. Mások szerint a csatlakozással a tagállamok az egyik legfontosabb nemzeti hatáskörüket adják át az EU-nak, ami a nemzeti szuverenitás feladását jelenti. ",
    "tags": [
      "Intézmények"
    ]
  },
  {
    "id": "3a9a1367-76c1-4696-bae1-74fa891cfe7b",
    "title": "Európai hadsereg",
    "statement": "Legyen közös hadserege az EU-nak.",
    "detail": "Az EU jelenleg nem rendelkezik saját hadsereggel, kivéve kisebb harci alakulatokat és egyéb tagállamok közti együttműködést. A támogatók szerint a közös hadsereg megléte erősítené az EU nemzetközi pozícióit, és hozzájárulhatna regionális konfliktusok megoldásához. Az elképzelés ellenzői azt állítják, hogy a honvédelmet nemzeti szinten kell biztosítani és egy közös hadsereg bevetése mögötti döntéshozás megoldhatatlan feladat lenne az EU-nak. ",
    "tags": [
      "Külföldi ügyek és fejlesztési segítség"
    ]
  },
  {
    "id": "402c6721-6473-4a9a-8672-9bc35f7b3fba",
    "title": "Kohéziós alapok felhasználása",
    "statement": "A kohéziós alapokat nem csak különleges esetekben kellene az egészségügy és az oktatás működtetésére, illetve béremelésekre fordítani.",
    "detail": "A kohéziós alapok célja a kevésbé fejlett európai uniós térségek felzárkóztatása, versenyképessé tétele. Egyesek szerint az erre a célra szánt pénzeket nem szabad az állam alapfeladatainak finanszírozására használni, mert az fenntarthatatan és egyszeri támogatást igénylő valódi fejlesztési projektek elől vonna el forrásokat. Mások szerint a felzárkóztatás nem képzelhető el megfelelően megfizetett tanárok és egészségügyi dolgozók nélkül, így teljesen indokolt a működési költségek és a bérfejlesztés EU-s finanszírozása.",
    "tags": [
      "Kohéziós politika"
    ]
  },
  {
    "id": "9776c490-7c51-4137-b6de-8b8cb707a598",
    "title": "Ukrajnai fegyverszállítás",
    "statement": "Az EU továbbra is támogassa a fegyverszállítást Ukrajnába.",
    "detail": "Egyesek szerint a fegyverszállítások csak a háború meghosszabításához vezetnek és az Ukrajnát támogató országokat is a konfliktus részéve teszik. Mások szerint morális kötelesség segíteni a megtámadott Ukjrajnát, amely közelebb szeretne kerülni a nyugathoz. Ukrajna cserbenhagyása továbbá bátorítás lenne azon országok számára, akik fegyverrel, erőszakkal próbálnák kiterjeszteni a befolyásukat, ráadásul potenciálisan nagyobb költségekkel járna az EU-s tagállamoknak mint a fegyverek biztosítása.",
    "tags": [
      "Külföldi ügyek és fejlesztési segítség"
    ]
  },
  {
    "id": "6255ea95-e71f-4b4d-87de-cde1bb89da5f",
    "title": "Oktatási minimum",
    "statement": "Az Európai Unió fogadjon el egy minden tagállamra vonatkozó oktatási minimumot.",
    "detail": "Egyesek szerint egy egységes európai oktatási rendszer azonos magas színvonalú általános és középiskolai képzést biztosíthatna minden európai diák számára. Mások szerint egy ilyen rendszer csökkenti a tagállamok közvetlen beleszólását az oktatásba és nem biztos, hogy tekintettel lenne a különféle nemzeti vagy regionális sajátosságra.",
    "tags": [
      "Oktatás"
    ]
  },
  {
    "id": "856aa09a-3368-4570-ae78-559dd0ad009f",
    "title": "Menedékjog kérelmezésének helye",
    "statement": "A menedékkérőknek az EU külső határainál kell menedékjogot kérniük, és ott kelljen megvárniuk az eljárás eredményét.",
    "detail": "Egyesek szerint az új EU-s migrációs paktum, azzal, hogy igyekszik az EU külső határaira áthelyezni a menekültügyi kérelmek benyújtását és elbírálását, túlságosan szigorú és ezért fenntarthatatlan lesz a gyakorlatban. Mások szerint a menedékkérelmek benyújtását és elbírálását inkább az Unió külső határain kell megtenni, hiszen így biztosítható az ellenőrzött és rendezett belépés az EU területére. ",
    "tags": [
      "Migráció"
    ]
  },
  {
    "id": "00f80f82-92c7-4634-af24-b5fca108e524",
    "title": "Menstruációs szegénység",
    "statement": "Az Európai Unió támogassa a menstruációs szegénység visszaszorítását.",
    "detail": "Az EU 2020-as adatai szerint a térségben 10-ből 1 lány számára jelentett problémát az intimhigiéniás termékek megvásárlása. Magyarországon a menstruációs szegénység nagyjából minden ötödik lányt érinti, ők anyagi okokból vagy kellő információ/felvilágosítás hiányában nem jutnak hozzá ezekhez a termékekhez. A probléma egyik lehetséges megoldása az intimhigiéniás termékek adóterheinek csökkentése lenne.",
    "tags": [
      "Szociális ügyek"
    ]
  },
  {
    "id": "ff6ed0a8-201f-49a9-ab51-f579a1ba0f95",
    "title": "Gyermekgondozás",
    "statement": "Az EU célzott intézkedésekkel támogassa, hogy az apák és anyák egyenlő mértékben vegyenek részt a gyermekgondozásban.",
    "detail": "A létező ösztönző intézkedések ellenére összességében még mindig alacsony az apák részvétele a gyermekgondozásban. Egyesek szerint anyagi ösztönzőkkel és nem átadható szabadságokkal kellene elősegíteni, hogy a szülők egyenlő mértékben vegyenek rész a gyermekgondozásban. Mások szerint a szülők joga eldönteni, hogy milyen felállásban osztják meg a gyermekgondozási feladatokat.",
    "tags": [
      "Nemek közti egyenlőség"
    ]
  }
]